Die Vintage Thrift Festival, soos dit benoem is, het die publiek die kans gegun om ‘n verskil te maak deur gehalte tweedehandse klerasie te koop. “Dink Woolworths-klere vanuit die 90’s, kwaliteit wintersjasse en asemrowende kledingstukke,” het die advertensie vir die geleentheid gelui. Huis Betlehem se huismoeder, Anna-Mart Halderman, het vertel dat daar tans vier kinders in die Mbombela-huis is en ses in die Witrivier-huis. “Ons het altyd kositems nodig soos vrugte en groente, sap en enigiets anders. Die kinders hou baie daarvan om te eet,” sê Halderman. Die Covid-19-pandemie het dié welsynsprojek nét so erg aangeraak soos enige ander besigheid. “Dus het ons besluit om ook ‘n geleentheid te skep vir fondsinsameling,” sê sy. LEES OOK: Geliefde musiekjuffrou sterf na stryd teen kanker Enigiemand wat verdere skenkings aan Huis Betlehem wil maak, kan Halderman by 082-455-0674 kontak.